[Strona główna](../README.md)
# Deep fake
Deepfake jest to metoda podmiany twarzy w nagraniach wideo, u której podstawy leżą antagonistyczne sieci generatywne GAN.
Jest rozpowszechniona w Internecie do takiego stopnia, że nawet osoba niemająca doświadczenia w technikach uczenia maszynowego i sztucznej inteligencji jest w stanie dotrzeć do poradników i gotowych rozwiązań wyjaśniających krok po kroku jak w ciągu kilku - kilkunastu minut zamienić swoją twarz i podszyć się pod prezydenta wygłaszającego w swoim orędziu różne kontrowersyjne tezy.
Jest to narzędzie na tyle niebezpieczne, że użyte nawet w formie żartu może oddziaływać na nastroje społeczne i wpływać na wyniki wyborów.

![Przykład użycia Deepfake [1]](../resources/deep-fake.png)  
*Przykład użycia Deepfake [1]*

Innym zagrożeniem, podobnym w działaniu do Deepfake jest DeepNude. Jest to rodzaj modelu uczenia maszynowego, który potrafi przerobić dane zdjęcie do postaci, w której osoba znajdująca się na zdjęciu przedstawiona jest nago.
Początkowo było to przez twórców traktowane jako żart, ale po publikacji modelu okazało się, że w dobie mediów społecznościowych bardzo szybko znaleźli się poszkodowani, których zdjęcia przerobione w ten sposób zaczęły krążyć po Internecie.
Autorzy usunęli aplikację oraz kod dostępny na platformie GitHub, ale została ono tak szeroko rozpowszechniona, że na podstawie kodu źródłowego powstało wiele innych aplikacji tego typu.


Obrona przed Deepfake jaki i samą dezinformacją jest bardzo trudna. Jak na razie nie ma narzędzia pozwalającego na zweryfikowanie prawdziwości nagrań, zdjęć czy wiadomości, dlatego pozostaje się uciekać do uświadamiania ludziom na każdym kroku, by sami starali się weryfikować źródła informacji na podstawie których podejmują swoje decyzje.
Oczywiście podniesienie świadomości ludzi może w niewielkim stopniu pomóc, ale tak naprawdę byłaby to „walka z wiatrakami”, dlatego bardzo ważnym aspektem jest dalszy rozwój antagonistycznego uczenia maszynowego w celu walki z tego rodzaju zagrożeniami.

## Źródła
* [[1] Nothing is real: How German scientists control Putin's face](https://www.youtube.com/watch?v=ttGUiwfTYvg)
